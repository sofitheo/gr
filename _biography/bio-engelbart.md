
## Σύντομη βιογραφία του Douglas Engelbart

Γεννημένος στο Portland του Oregon στις 30 Ιανουαρίου 1925, ο γερμανικής, σουηδικής και νορβηγικής καταγωγής Engelbart σπούδασε ηλεκτρολόγος μηχανικός στο Franklin High School του Portland. Στη συνέχεια κατέκτησε master και PhD στο University of California Berkeley και από εκεί εργάστηκε στο Stanford Research Inistitute (SRI International) πάνω σε μια σειρά από projects σχετικά με την αλληλεπίδραση ανθρώπου-υπολογιστή.  

Η συνεισφορά του Engelbart στην τεχνολογία είναι πολυεπίπεδη και είναι πραγματικά εντυπωσιακό, μετά από τόσα χρόνια που έγινε η ομιλία του στην Καλιφόρνια στις  9 Δεκεμβρίου του 1968 η οποία χαρακτηρίστηκε «Η μητέρα όλων των παρουσιάσεων», το πως χρησιμοποιούμε ακόμα μερικές από τις τεχνολογίες που παρουσιάστηκαν με πιο ενδεικτική αυτή του γνωστού ποντικιού.  

Tο πρώτο πρωτότυπο ποντικιού, ήταν μια συσκευή που αποτελούνταν από ένα ξύλινο κουτί με δύο κυλιόμενους δίσκους στο κάτω μέρος του και ένα μικρό κόκκινο κουμπί. Μάλιστα όπως αναφέρει η κόρη του, ο Engelart ποτέ δεν ήταν ικανοποιημένος με την τελική ονομασία που δόθηκε στην τεχνολογία, κάτι που το έκαναν οι συνεργάτες του ενώ αυτός προτιμούσε το λίγο μεγαλύτερο «X-Y ένδειξη θέσης για ένα σύστημα με οθόνη».  
Μαζί με το ποντίκι, ο Engelbart παρουσίασε στην ίδια ομιλία την απομακρυσμένη συνεργασία σε μια κοινή οθόνη, πολλαπλά παράθυρα καθώς και τις βιντεοσυνομιλίες, ενώ έγιναν για πρώτη φορά αναφορά σε έννοιες όπως το υπερκείμενο  hypertext  αλλά και ο υπερσύνδεσμος  hyperlink.  

Καθώς ήταν μία ανακάλυψη πραγματικά "μπροστά από την εποχή της", το πρώτο ποντίκι δε διατέθηκε στην αγορά βέβαια νωρίτερα από το 1984, μαζί με το Macintosh της Apple. Το δίπλωμα ευρεσιτεχνίας του Engelbart για το πρωτότυπο ποντίκι είχε ισχύ 17 χρόνια, έτσι, όταν η τεχνολογία έγινε δημοφιλής, το 1987, αυτό είχε λήξει, με αποτέλεσμα να μη λάβει ποτέ χρήματα για τα δικαιώματα χρήσης της εφεύρεσής του. Ωστόσο, ανάμεσα στις πολλές διακρίσεις που δέχτηκε κατά τη διάρκεια της ζωής του, το 1997 έλαβε τα βραβεία Lemelson-MIT ($500.000) και Turing, ενώ το 2000 βραβεύτηκε από τον Bill Clinton με το Εθνικό Βραβείο Τεχνολογίας.  

Στις 2 Ιουλίου του 2013 έφυγε από τη ζωή.  
Από τα μέσα της δεκαετίας του '80 έως σήμερα, έχουν πωληθεί περισσότερα από ένα δισεκατομμύρια ποντίκια, κάνοντας την εφεύρεση του Engelbart, μία πραγματική "αναφορά" για τον κόσμο των υπολογιστών και της σύγχρονης τεχνολογίας.

